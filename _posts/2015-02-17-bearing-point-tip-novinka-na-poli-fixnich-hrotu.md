---
categories: []
layout: post
title: Bearing Point Tip - novinka na poli fixních hrotů
created: 1424178664
---
<p>Na první pohled by se mohlo zdát, že tak jednoduchou věc jako fixní hrot káči už není možné nějak zlepšit, ale uživatel ta0.com fóra Spintowin přišel se zajímavou novinkou. Klasickou formu fixního hrotu zanechal, takže neztratíte možnost káču roztáčet ani dělat jakékoliv jezdící triky. Jediné co upravil je špička, tu totiž oddělil od samotného hrotu a přidáním 2 ložisek vznikl fixní hrot s protáčející se špičkou. Hlavní výhoda tedy nastává u triků, kdy se káča musí déle točit na ruce (popřípadě na zemi) například pro určité nachystání provázku. Konkrétně z triků můžu zmínit Staircase to Heaven nebo Long Circuit.&nbsp;<span style="line-height: 20.7999992370605px;">Už od pohledu jde poznat, že hrot je navrhnutý pro italské Strummol8 káči, zde máte porovnání:</span></p>



<p><span style="line-height: 20.7999992370605px;"><img alt="" src="/images/bearing-point-tip-novinka-na-poli-fixnich-hrotu/Bearing%20Point%20Tip%20-%20porovnani.JPG" style="width: 600px; height: 340px;" /></span></p>

<!--break-->



<p>Při porovnání s obyčejným fixním hrotem v soutěži, která káča se bude točit na ruce bez jakýchkoliv úprav déle, vyhrál Bearing Point Tip s více než dvojnásobným časem. Na obrázku můžete vidět v hrotech menší rozdíl, ten horní je dělaný pro doma vyráběné káči, kdy stačí pouze pro hrot udělat 8mm díru, ten spodní má už klasický tvar, který přesně pasuje do Strummol8 káč.</p>



<p><img alt="" src="http://www.ta0.com/forum/index.php?action=dlattach;topic=3501.0;attach=1451;image" style="line-height: 20.7999992370605px; width: 600px; height: 450px;" /></p>



<p>Skládá se z 2 hlavních částí a těmi jsou tělo hrotu a vnitřní "osa" zakončená špičkou hrotu. Právě mezi těmito dvěma částmi jsou 2 ložiska, jedno v dolní a druhé v horní části hrotu. Dohromady je drží malý šroubek na konci. Pak už ho stačí pouze nasadit do káči, vložit dvě podložky, utáhnout větší matičku a je hotovo. Všechno je precizně vyrobeno a působí kvalitním dojmem. Jedinou slabinou hrotu je snadné poškození ložisek, kdy po pár pádech začne více drhnout. Jedním z možných důvodů je zašpinění ložisek nebo možná pravděpodobnější verze a to jejich poškození pádem. V balení vám přijde i malá tyčinka, kterou můžete prostrčit špičkou a zamezit tím jejímu protáčení při manipulovaní s matičkami.</p>



<p><img alt="" src="/images/bearing-point-tip-novinka-na-poli-fixnich-hrotu/Bearing%20Point%20Tip%20-%20rozebrany.JPG" style="width: 600px; height: 358px;" /></p>



<p>Pro rozebrání vnitřní části hrotu si zajistěte tyčinkou, která vám přijde, špičku hrotu. Poté stačí pouze povolit menší matičku a vysunout celou vnitřní osu z těla hrotu, odkryjí se vám tak 2 vnitřní ložiska. A teď k samotnému namontování hrotu. Prvně z vaší S8 káči vyndejte všechny součástky původní hrotu včetně ložisek. Poté dejte do káči tento hrot a zevnitř vložte obyčejnou podložku (na pozici moc nezáleží, ale lepší bude zakulacenou hranou nahoru), poté podložku, který zajistí, aby se nepohybovala matička (ať výstupky z podložky směřují nahoru). A poté už jen dotáhněte matičkou. Na této fotce můžete vidět přesnou pozici, kdy každá podložka je položená tak, jak má směřovat, pouze je dáte na sebe.</p>



<p><img alt="" src="/images/bearing-point-tip-novinka-na-poli-fixnich-hrotu/Bearing%20Point%20Tip%20-%20smontovani.JPG" style="width: 350px; height: 188px;" />&nbsp;<img alt="" src="/images/bearing-point-tip-novinka-na-poli-fixnich-hrotu/Bearing%20Point%20Tip%20-%20slozeny.JPG" style="width: 350px; height: 219px;" /></p>



<p>Také přikládám důležité specifikace a nakonec i video, kde můžete vidět využití hrotu. S obyčejnou fixní káčou jsem byl schopen omotat kolem ruky "pouze" přibližně 12 otoček Staircase to Heaven, ale díky tomuto hrotu se mi povedlo celkem 25. Je možný určitě ještě vyšší počet otoček, ale je potřeba samozřejmě delší provázek, který zatím doma nemáme. Snad se hrot dočká ještě vylepšené verze, která vyřeší problém se snadným poškozením ložisek, poté už bude všechno nejspíš bezchybné. Pokud máte o hrot také zájem, kontaktujte <a href="http://www.ta0.com/forum/index.php?action=profile;u=6146" target="_blank">Spintowin</a>a na ta0.com fóru. První run vyráběl předem na objednávku, ale možná mu nějaký hrot ještě zbyl. Cena hrotu v prvním runu byla 45 dolarů + poštovné, teď bude cena nejspíš trochu vyšší, s poštovným do ČR zaplatíte přibližně 1400 Kč.</p>



<table border="1" cellpadding="1" cellspacing="1" style="width: 500px;">

	<tbody>

		<tr>

			<td>Větší matička</td>

			<td>13 mm</td>

		</tr>

		<tr>

			<td>Menší matička</td>

			<td>5,5 mm</td>

		</tr>

		<tr>

			<td>Vnitřní ložiska</td>

			<td>SMR63ZZ (6x3x2,5 mm)</td>

		</tr>

	</tbody>

</table>



<p><div class="youtube-player" data-id="mCEC0uaYNJI"></div></p>

