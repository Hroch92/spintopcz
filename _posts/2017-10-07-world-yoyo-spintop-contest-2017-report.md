---
categories: []
layout: post
title: World Yoyo (Spintop) Contest 2017 - report
created: 1507369571
---
<p>V letošním roce se mistrovství světa opět přesunulo do Evropy, konkrétně na Island. Do Reykjavíku lze poměrně levně doletět a tak jsme se vydali taky trochu zasoutěžit. <a href="http://spintop.cz/content/itsa">ITSA</a> se letos rozhodla, že všem soutěžícím ve spintop kategorii uhradí startovné, navíc soutěžícím z ČR a Mexika přispěla dalších 400 dolarů na výdaje spojené s cestou na Island. Další motivace pro ostatní káčery, stát se členy asociace.&nbsp;</p>

<p>Contest se odehrával v obrovské moderní hale <a href="https://en.harpa.is/">Harpa</a>. Soutěžilo nás nakonec 7, formát byl klasicky 3minutový freestyle. Kvalifikace se vzhledem k počtu soutěžících nekonala. Na závěr freestylů měl ještě exhibici&nbsp;<a href="https://www.youtube.com/watch?v=uEnePzFVMPI">Chris Garcia</a>, který vzhledem k tomu, že používal hůlky pro roztáčení káči, nemohl oficiálně soutěžit.</p>

<p>Výsledky jsou následující:</p>

<table border="1" cellpadding="1" cellspacing="1">
	<thead>
		<tr>
			<th colspan="5" scope="col">Freestyles - 3 min</th>
		</tr>
	</thead>
	<tbody>
		<tr>
			<td></td>
			<td>Jméno (Země)</td>
		</tr>
		<tr>
			<td>1.</td>
			<td><a href="https://www.youtube.com/watch?v=CVRL5azLQkY">Jakub Konečný</a> (CZ)</td>
		</tr>
		<tr>
			<td>2.</td>
			<td><a href="https://www.youtube.com/watch?v=e112RWrglHs">Daniel Konečný</a> (CZ)</td>
		</tr>
		<tr>
			<td>3.</td>
			<td><a href="https://www.youtube.com/watch?v=hmCTccZuqno">Jose Madrigal</a> (US)</td>
		</tr>
		<tr>
			<td>4.</td>
			<td><a href="https://www.youtube.com/watch?v=cLlQQTBPZSU">Jon Gates</a> (US)</td>
		</tr>
		<tr>
			<td>5.</td>
			<td><a href="https://www.youtube.com/watch?v=M_Z5xBP53So">Futoshi Maruyama</a> (JP)</td>
		</tr>
		<tr>
			<td>6.</td>
			<td><a href="https://www.youtube.com/watch?v=V0TOWkawXhc">Marco Palma</a> (MX)</td>
		</tr>
		<tr>
			<td>7.</td>
			<td><a href="https://www.youtube.com/watch?v=zClGoEenGh0">Mike Hout</a> (US)</td>
		</tr>
	</tbody>
</table>
<br />
Jose zajel hodně pěkně, je to káčer původem z Mexika a vyrábí <a href="http://www.ta0.com/forum/index.php/topic,4536.195.html">velké káči</a> na 3D tiskárně (se kterými i soutěžil), časem budou i některé z nich na e-shopu, pokud byste měli zájem, neváhejte nám napsat. Jon Gates je legenda a během freestylu předvedl několik inovativních tríčků. Futoshi ukázal, jak se háže s různými druhy tradičních japonských káč. Marco zvládá skvěle fixní káču, bohužel ztratil hodně času namotáváním, ale na Islandu se mu povedlo udělat několik workshopů pro místní španělsky mluvící komunity. Mike měl asi nejzábavnější freestyle, bohužel zamotal a neměl náhradní provázek, takže také ztratil hodně času.<br />
<br />
Fotky z contestu najdete v naší <a href="https://www.facebook.com/pg/spintopcz/photos/?tab=album&amp;album_id=2004161622931081">FB galerii</a>.

<p></p>
