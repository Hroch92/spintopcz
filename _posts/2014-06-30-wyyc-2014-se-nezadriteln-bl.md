---
categories: []
layout: post
title: WYYC 2014 se nezadržitelně blíží
created: 1404123488
---
<p>Do začátku World Yoyo Contestu neboli worldsů zbývá už jen měsíc a pár dní k tomu, takže tu shrneme nějaké základní info. Worldsy se tento rok konají 7., 8. a 9. srpna v Praze v divadle Archa. Samozřejmě tam nechybí ani Spintop divize, kterou se tady budeme zabývat.</p>

<p><img alt="" src="http://www.worldyoyocontest.com/2014worlds/wp-content/uploads/2014/05/wyyc_2014-02.png" style="width: 600px; height: 419px;" /></p>

<p>Podle nedávno zveřejněného <a href="http://www.worldyoyocontest.com/2014worlds/about/schedule/" target="_blank">harmonogramu</a>&nbsp;bude spintop finále v pátek 8. srpna. V 10 hodin se otevře divadlo Archa, začne se 1A semifinals, potom bude 2A kvalifikace a hned na to začne finálový blok, prvně spintop, poté 4A a 5A a nakonec women's division.</p>

<p>V káčovací kategorii se bude soutěžit podle těchto pravidel:</p>

<blockquote>
<p>Spintop divize se skládá z 3 minutového freestylu na vlastní hudbu. Soutěžící může použít pouze káči připravené před začátkem freestylu na pódiu. Káči, které spadnou z pódia již nesmí být použity. Káči si namotává během freestylu pouze soutěžící, nikdo mu nesmí pomáhat. Povoleny jsou všechny druhy káč, fixní, ložiskové, s jednosměrným ložiskem atd. Technické body jsou udělovány za každý trik nebo kombo. Poměr hodnocení technického skóre ku performance je 80/20. Technické skóre závisí na obtížnosti triků, zatímco performance na celkovém projevu soutěžícího. Za každé spadnutí káči se odečítá 1 bod z technického skóre po normalizaci na 80 bodů.</p>
</blockquote>

<p>Na úpravě dřívějších pravidel se podíleli uživatelé itopspin.com fóra, Jorge Alcoz, Dale Oliver a samozřejmě také Spintop.cz.</p>

<p>Pokud máte zájem se zaregistrovat, tak neváhejte a zavítejte na <a href="http://www.worldyoyocontest.com/2014worlds/contest/registration/" target="_blank">registrační stránku</a>. Za pár hodin končí druhé registrační období a budou se již po druhé zvyšovat ceny. Dnes (30. 6.) vás bude stát registrace ještě 50 dolarů (30$ competition fee a 20$ spintop), zítra se již competition fee zvýší o 10$. Jak se můžete dočíst na <a href="http://yoyostore.cz/blog/2/world-yoyo-contest-2014-si-zasoutezit/" target="_blank">Yoyostore blogu</a>, přes spintop se k titulu dostanete nejjednodušeji, tak proč to nezkusit.</p>

<blockquote>
<p>Nejsnažší cesta jak uspět a získat nějáké umístění je přes SpinTop, který nemá moc účastníků. Tato divize je otevřená spíše z tradice než čemukoliv jinému. Soutěžit se bude v tříminutovém freestylu a kromě dvou mistrů Evropy v něm nebudete mít zásadnější konkurenci :)</p>
</blockquote>

<p><font color="#2f2f2f" face="Noto Sans, sans-serif"><span style="font-size: 14px; line-height: 21px;">Určitě můžete očekávat spintop info přímo z worldsů pomocí našeho <a href="https://twitter.com/spintopcz" target="_blank">Twitter</a> a <a href="http://instagram.com/spintopcz" target="_blank">Instagram</a> účtu a jakmile bude k dispozici odkaz na livestream, určitě vás o něm budeme informovat.</span></font></p>
