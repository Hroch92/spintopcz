---
categories: []
layout: post
title: Report z World Yoyo Contestu 2014
created: 1408744634
---
<div>

<p>Od 7. do 9. srpna se v pražském divadle Archa konalo mistrovství světa v yoyování a samozřejmě nechyběla ani Spintop division. Kromě samotného soutěžení došlo i na battlování v provizorní aréně, Corkscrew Challenge, zkoušení nových káč a mnoho dalšího.</p>



<p><img alt="" src="/images/report-z-world-yoyo-contestu-2014/WYYC2014.png" style="width: 600px; height: 419px;" /></p>



<p>Vše začalo ve čtvrtek, kdy jsme se zaregistrovali a zamířili do hlavního sálu si odložit věci a pozdravit se s ostatními. Kromě české spintop scény dorazilo i několik zahraničních káčerů jako například Jorge Alcoz (ta0), Dale a Valerie Oliver (vlastníci Spintastics), Alex a Marietta z Trompos Cometa týmu nebo&nbsp;Felix Avelana, legenda Duncan týmu. Hned první den došlo na focení s obří káčou Figaro, takže po worldsech přibylo nových 11 příspěvků do <a href="http://www.ta0.com/photos/figaro_gallery.html">Figaro Gallery</a>. Jorge přivezl také batoh plný skvělých káč, takže došlo i na házení obou Chico top, už spíše sběratelských Yoyojam Topdog a Chihuahua, káči s ostny na všech stranách nebo třeba káči 3 v 1 (twin spin je asi málo :-)). Dale Oliver ukázal jeho Hybrid Quicksilvera s blikajícími diodami v průhledné horní části.</p>



<p><img alt="" src="/images/report-z-world-yoyo-contestu-2014/P1050199.JPG" style="width: 500px; height: 375px;" /></p>



<p>Maurizio, šéf Strummol8, přivezl nové hliníkové varianty STB 2.0 na vyzkoušení spolu s novými hroty, které se dají vyměnit jednoduchým vytažením. Obě hliníkové kombinace STB 2.0 byly skvělé, v podstatě akorát těžší než delrinové a povrch italská značka dovedla až do dokonalosti. Celohliníkovou limitovanou verzi má Maurizio už na prodej v malém kufříku spolu s náhradním hrotem a dalším vybavením (150€, samotná káča přibližně 50€).</p>



<p><img alt="" src="/images/report-z-world-yoyo-contestu-2014/Strummol8%20novinky.jpg" style="width: 500px; height: 513px;" /></p>



<p>Druhý den ráno jsme přivezli provizorní battle arénu (vlastně to byl podstavec pod květináč :-)) a Jorge nás zasvětil do několika her. Všechny byly založené na přesnosti při triku Spinner. Při první hře jsme všichni hodili najednou a káči, které se trefily, zůstaly v boji proti sobě. Další hra spočívala v tom vyrazit soupeře z terče a za každého hráče, který vás nevyrazil, máte bod. Dále jsme hráli různé modifikace těchto her.</p>



<p><img alt="" src="/images/report-z-world-yoyo-contestu-2014/P1040956.jpg" style="width: 500px;" /></p>



<p><span style="line-height: 1.6em;">Na hodinách se ukázal čas 14:30 a všech 7 soutěžících spintop kategorie nastoupilo k pódiu. Prvně nás komentátoři představili publiku při nastoupení na pódium a poté už přišel čas na freestyly. První se ukázal Jorge, poté Honza Kloubec a tak dále uteklo 7 freestylů opravdu rychle. Celá spintop division sklidila úspěch u diváků i u komentátorů, jen škoda, že nás soutěžilo tak málo. Samotné freestyly asi nemá cenu komentovat, na to si udělá každý obrázek sám, ale co stojí za komentování je nový systém bodování, který byl poprvé ozkoušen právě na letošních worldsech. Technické skóre se klikalo na klikátkách (80%) a perfo bylo udělováno v rozmezí 1-20 bodů (20%), z celého skóre se pak odečetl počet pádů káči na zem. Problém, který se ukázal až po soutěži byl, že je v káčování hodně málo chyb, při kterých káča nespadne na zem a tak se těžko najde chvíle kdy dát záporné body nebo je jich naopak příliš moc, když je dává rozhodčí spolu s -1 za pád. Do příští soutěže musíme tento problém vyřešit.</span></p>



<table border="1" cellpadding="1" cellspacing="1" height="287" style="width: 600px;" width="432">

	<thead>

		<tr>

			<th colspan="7" scope="col">Freestyles</th>

		</tr>

	</thead>

	<tbody>

		<tr>

			<td>&nbsp;</td>

			<td>Jméno (Země)</td>

			<td>TE</td>

			<td>PS</td>

			<td>Skóre</td>

			<td>Pády</td>

			<td>Celkem</td>

		</tr>

		<tr>

			<td>1.</td>

			<td><a href="https://www.youtube.com/watch?v=siAZ-8FUEaA">Tyler Young</a> (CZ/US)</td>

			<td>80,0</td>

			<td>16,5</td>

			<td>96,48</td>

			<td>3</td>

			<td>93,48</td>

		</tr>

		<tr>

			<td>2.</td>

			<td><a href="https://www.youtube.com/watch?v=cJsAwUqKzzg">Daniel Konečný</a> (CZ)</td>

			<td>64,3</td>

			<td>18,0</td>

			<td>82,30</td>

			<td>8</td>

			<td>74,30</td>

		</tr>

		<tr>

			<td>3.</td>

			<td><a href="https://www.youtube.com/watch?v=uXoBT-wFvqc">Jakub Konečný</a> (CZ)</td>

			<td>49,8</td>

			<td>14,8</td>

			<td>64,60</td>

			<td>7</td>

			<td>57,60</td>

		</tr>

		<tr>

			<td>4.</td>

			<td><a href="https://www.youtube.com/watch?v=bNFzdpWZ8s0">Jorge Alcoz</a> (US/UY)</td>

			<td>42,2</td>

			<td>14,1</td>

			<td>56,35</td>

			<td>8</td>

			<td>48,35</td>

		</tr>

		<tr>

			<td>5.</td>

			<td><a href="https://www.youtube.com/watch?v=SI8PAfCQpV0">Jan Kloubec</a> (CZ)</td>

			<td>34,7</td>

			<td>12,6</td>

			<td>47,27</td>

			<td>2</td>

			<td>45,27</td>

		</tr>

		<tr>

			<td>6.</td>

			<td><a href="https://www.youtube.com/watch?v=rMbs2HABLZY">Alejandro Tores</a> (MX)</td>

			<td>37,2</td>

			<td>9,4</td>

			<td>46,55</td>

			<td>6</td>

			<td>40,55</td>

		</tr>

		<tr>

			<td>7.</td>

			<td><a href="https://www.youtube.com/watch?v=C4McM1jxUjA">Marietta Slezak</a> (HU)</td>

			<td>11,8</td>

			<td>6,4</td>

			<td>18,19</td>

			<td>7</td>

			<td>11,19</td>

		</tr>

	</tbody>

</table>



<p><span style="line-height: 1.6em;">Jedna z dalších zajímavostí, kterou Jorge přivezl, byla mohutná kovová whip top, neboli káča roztáčená šviháním provázku na tyčce. Cílem bylo roztočit káču dost rychle na to, aby káča "pískala". Bohužel to se nikomu nepovedlo. Jediným výsledkem a i zakončením našeho testování whip top bylo rozbité zrcadlo, bohužel. Každopádně jedno zrcadlo v divadle Archa, které určitě jen tak nevymění patří Jorgemu a dokud to správci divadla nesmazali, tak měl zrcadlo ta0 i podepsané.</span></p>

</div>



<p><img alt="" src="/images/report-z-world-yoyo-contestu-2014/IMG_0298.JPG" style="width: 500px;" /></p>



<div><span style="line-height: 1.6em;">Večer došel čas na vyhlášení, všichni soutěžící nastoupili na pódium, přišli komentátoři s výsledky v rukou a Dale Oliver, který předával cenu prvnímu. Třetí místo Jakub Konečný, druhé Daniel Konečný a první místo bylo už všem jasné, novým mistrem světa v káčování je zaslouženě Tyler Young. Získal velkou trofej v podobě poháru vyřezaného z akrylátové desky a prize money 3000 Kč. Jediné zklamání bylo, že druhé a třetí místo nedostali ani obyčejný diplom, který by bohatě stačil jako památka na úspěch obsazení bedny na mistrovství světa. Kompletní výsledky s odkazy na freestyly samozřejmě najdete v sekci <a href="http://spintop.cz/content/v%C3%BDsledky">Výsledky</a>.</span></div>



<div>&nbsp;</div>



<p><div class="youtube-player" data-id="siAZ-8FUEaA"></div></p>



<div><span style="line-height: 1.6em;">Další den na nás už čekala jen Corkscrew Challenge, neboli soutěž o největší počet omotání provázku kolem ruky při triku Corkscrew. Jedno bylo jasné už od začátku, světový rekord nezůstane ani zdaleka tam, kde byl předtím, tedy 15 omotání. Celá soutěž probíhá jako například skok do výšky na atletických soutěžích. Na každém počtu omotání má káčer 3 pokusy a pokud chce, může přeskočit nějaké omotání a pokračovat později. Začali jsme na 8, kde bohužel vypadl Honza Kloubec, dále jsme pokračovali na 10, 12 a 14. Na 14 omotání nestačil Jorge, dál pak na 16 Kuba Konečný. Ale já s Tylerem jsme pokračovali dále, posunuli jsme rekord na 16, 17, 18, 19 omotání. Na 20 už jsem bohužel neměl natrénováno, ale Tyler byl skvěle připraven, takže rekord zvýšil na 20 a pak dostal ještě jeden bonusový pokus na překonání rekordu a posunul i 21 omotání na hranici možného. Zaslouženě si odvezl vítěznou káču s vývrtkou (corkscrew = vývrtka) a příští rok můžeme očekávat ještě velké výkony.</span></div>



<div>&nbsp;</div>



<p><div class="youtube-player" data-id="m9hWSg48ey8"></div></p>



<div>Worldsy v Praze byly další velký krok kupředu ve světovém yoyování a také káčování. Yoyo mistrovství světa se příští rok přesune do Tokia (See you in Tokyo!), ale osud spintop kategorie je prozatím nejistý, protože v Tokiu není jisté, jestli by byl dostatečný počet účastníků, takže mistrovství se bude možná konat jinde. To bude asi vše, co lze říct k poslednímu World Yoyo Contestu, nakonec se můžete podívat na video od Backspinu, kde sice bohužel nenajdete žádné káčování, ale video skvěle vtáhne do atmosféry celé akce.</div>



<div>&nbsp;</div>



<p><div class="youtube-player" data-id="rdJtUrVVMYc"></div></p>

