---
categories: []
layout: post
title: Energia Spintop
created: 1417096600
---
<p>Energia Spintop jsou nové káči prodávané jedním z největších hračkářství ve Španělsku. Navržené jsou ovšem firmou Yoyofactory. Jedná se 3 plastové modely:</p>

<ul>
	<li>Short Circuit</li>
	<li>Elec-Trick</li>
	<li>Big Shock</li>
</ul>

<p><strong>Short Circuit</strong></p>

<p><img alt="" src="http://www.ta0.com/museum/images/Energia/Energia_SC_open.jpg" style="border-width: 2px; border-style: solid;" /></p>

<p>Jedná se o nejlevnější model asi za 7 euro. V základu káču koupíte pouze s fixním hrotem, který lze nahradit ložiskovým z vyšších modelů. Tvarem se podobá YYJ Jon Gates a systém rozdělávání je podobný jako u mexických Trompos Cometa.</p>

<p><strong>Elec-Trick</strong></p>

<p><img alt="" src="http://ta0.com/museum/images/Energia/Elec-Trick_tips.jpg" style="border-width: 2px; border-style: solid;" /></p>

<p>Druhá káča už přichází s ložiskovým hrotem (který naopak lze vyměnit za fixní) s jedním ložiskem velikosti C (často používané v yoyích od YYJ, YYF a dalších). Na fotce můžete vidět i prototyp nového kovového hrotu. Velikostí lze Elec-Trick přirovnat k Bearing Kingovi a osobně se mi ze všech tří káč líbí nejvíc, jednoduše se kontroluje při tricích a celkem slušně se točí. Vršek káči drží dvěma imbus šrouby, což je asi její největší slabina. Když káča spadne vzhůru nohama, tak se jednoduše rozlomí. Cena je kolem 13 euro.</p>

<p><strong>Big Shock</strong></p>

<p><img alt="" src="http://ta0.com/museum/images/Energia/Big-Shock_open.jpg" style="border-width: 2px; border-style: solid;" /></p>

<p>Vlajkový model výrobce. Káča je asi o 1,5cm vyšší než Elec-Trick, ovšem širší jen nepatrně. Díky tomu se oproti většině jiných káč jinak naklání, i boomerang se tvaru musí přizpůsobit. Těžiště už je hodně nahoře a moc dobře se mi s ní neházelo. Opět se prodává s ložiskovým hrotem za 16 euro. Existuje i verze s LED diodou (na obrázku), která se sama rozsvítí, když se káča začne točit.</p>

<p>Podrobnější recenzi v angličtině sepsal ta0 na <a href="http://www.ta0.com/forum/index.php/topic,3611.0.html">fóru</a> (fotky jsou od něj).</p>

<p><strong>Tour po Španělsku</strong></p>

<p>V půlce srpna nám napsal Vašek Kroutil, jestli bychom nechtěli Energia káči propagovat s bráchem (a Danielem Tamarizem) na měsíční tour po Španělsku. Já bych asi moc nestíhal školu, tak místo mě měl jet Honza Kloubec. Bohužel Španělé nedokázali vytvořit smlouvu pro kluky, kterým ještě není 18 a museli na poslední chvíli shánět někoho jiného. Nakonec tour absolvují místní káčeři Javier a Agus.</p>

<p>Mimo jiné po nás firma chtěla natočit i tutoriály a promo video. Tutoriálů je zatím 15, ale bude se jich pravděpodobně natáčet víc, a můžete je vidět na Energia <a href="https://www.youtube.com/playlist?list=PLz714k_VDszL1EP53LPpZlA9PiMY7QTmA">youtube kanále</a>. Promo video natáčel Ondra Kroutil (2visible) a zúčastnili se ho Dan Konečný, Honza Kloubec a Vašek Kroutil. Bez nadsázky nejlepší spintop video, co jsem kdy viděl:</p>

<p><div class="youtube-player" data-id="yUC6QWt0kZs"></div></p>

<p>&nbsp;</p>
