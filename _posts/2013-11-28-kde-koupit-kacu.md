---
categories: []
layout: page
title: Kde koupit káču?
created: 1636904724
published: true
---
<p>Náš vlastní shop teprve připravujeme. Pokud si chcete koupit káču hned, tak máte několik možností, podle toho, kde chcete nakupovat:</p>

<h2><strong>ČR</strong></h2>

<p><s><strong>Duncan Bearing King</strong>&nbsp;- univerzální ložisková káča (dodávaná i s fixním hrotem), vhodná pro začátečníky i pokročilé. Lze ji koupit např. na Yoyostore (<a href="http://www.yoyostore.cz/kaci-spin-top/56-bearing-king-71617037307.html">káča</a>).</s></p>

<p><strong>Energia</strong> - španělská firma nabízí fixní model Short Circuit a ložiskový Kaleidoscope, koupit se dají na <a href="http://slusny.net/yoyo-e-shop/yoya-dle-kategorie/spin-top-kaca.html">Slusny.net</a>.</p>

<p><strong>Funtrix Spintop</strong> - fixní káča vyráběná Španělskou firmou Funtrix. Pokud hledáte čistě fixní káču, tak je o něco lepší než Bearing King. Lze ji koupit v některých hračkářstvích (<a href="http://www.heureka.cz/?h%5Bfraze%5D=funtrix+spintop">Funtrix na heurece</a>).</p>

<h2><strong>SR</strong></h2>

<p><strong>Trompos Cometa</strong> - jsou velmi lehké fixní káči vhodné pro začátečníky. Pokud nenajdete káči přímo v obchodě, lze je objednat na <a href="http://www.ebay.com/sch/i.html?_nkw=trompos+cometa">eBayi</a>&nbsp;za slušnou cenu (s poštovným kolem 200 Kč).</p>

<h2><strong>EU</strong></h2>

<p><strong>Strummol8&nbsp;</strong>- jedny z nejlepších káčí, které je možné v současné době koupit. Představu o nabídce Strummol8 si můžete udělat např. na webu <a href="http://shop.yoyoexpert.com/manufacturer/25/Strummol8">Yoyoexpert</a>, kde ale chybí asi nejpopulárnější model Giulia (tvarem podobná STB 2.0, ale větší). Ke kačám můžete koupit zajímavé doplňky, jako jednosměrné ložisko nebo druhý hrot na vrchní část káči. Pro objednávky pište na&nbsp;<a href="mailto:info@strummol8.com">info@strummol8.com</a>, platit lze přes Paypal a poslání do ČR není problém.</p>

<p><strong>Trompos Space</strong>&nbsp;- španělský výrobce, jehož káči jsem ještě neměl možnost vyzkoušet. Pravděpodobně jde o kvalitní fixní káči - <a href="http://www.saturnotruco.com/tienda/index.php?id_lang=1">shop</a>&nbsp;+ <a href="http://www.youtube.com/watch?v=D6TZZ5_Aa1I">trailer</a> na jejich nové DVD.</p>

<h2><strong>Ostatní</strong></h2>

<p><strong>Spintastics</strong>&nbsp;- americká firma nabízejí slušný sortiment káč od začátečnických po pokročilé, jak fixní, tak ložiskové - <a href="https://www.spintastics.com/">shop</a>. Po domluvě e-mailem jsou ochotní zasílat i do ČR. Vyzdvihnul bych především nového Quicksilvera, který může směle konkurovat Giulii od Strummol8. Zajímavá káča je i HP Hornet, jejíž vrchní část se dá oddělat a do spodní kovové části vložit menší Spintastics káču a vyrobit tzv. Twin spin (dvě káči v jedné, při boomerangu se oddělí a chytáte dvě káči zvlášť).</p>


<h2><strong>Zajímavosti</strong></h2>

<p><strong>Microtops</strong>&nbsp;- jedna z nejmenších káčí na světě, která se roztáčí provázkem. Ručně soustružená v Kansasu Benem Koberem. Káču si prohlédnout, případně u Bena objednat můžete přes <a href="https://www.facebook.com/MicroTops">FB</a>&nbsp;- <a href="http://www.youtube.com/watch?v=NwNdNbvFBGE">video</a>. Není problém s posláním do ČR.</p>

<p><strong>Watts' top</strong>&nbsp;- naopak velké dřevěné ručně dělané káči, ve velikostech 4-8" - <a href="http://www.wattstops.com/">web</a>. S objednáním k nám nemám zkušenosti, ale kvůli velikosti a váze počítejte s dražším poštovným.</p>

<p><strong>Koma top</strong>&nbsp;- tradiční japonské káči, sehnat se dají na <a href="http://spingear.jp/index.php?dispatch=categories.view&amp;category_id=148">spingear.jp</a>.</p>

<p>&nbsp;</p>

<p>Existuje samozřejmě daleko více druhů, výrobců, materiálů, velikostí káčí. Pokud si myslíte, že zde něco chybí, neváhejte nás kontaktovat.</p>

<p>&nbsp;</p>

<p>&nbsp;</p>

<p>&nbsp;</p>
