---
categories: []
layout: post
title: EYYC 2015 se blíží
created: 1423999196
---
<p>Již šestý ročník mistrovství Evropy v yoyování (a samozřejmě také káčování) se uskuteční tento rok poprvé v Polsku, konkrétně v Krakově. Od 5. do 7. března bude Stara Zajezdnia ve středu jednoho z nejkrásnějších polských měst praskat pod náporem yoyerů a káčerů z celé Evropy.</p>

<p>Tentokrát bude Spintop divize pod novými pravidly, která jsme dali dohromady společně s Jorgem Alcozem. Jednoduše řečeno, každý hráč hodí 3 comba, z toho se budou počítat 2 nejlepší a hráč s nejvyšším počtem bodů vyhrává. Každé combo je omezeno na 90 sekund, počítají se kladné body a za každý pád káči na zem 3 záporné. Kompletní pravidla najdete na <a href="http://eyyc15.com/contest/#rules" target="_blank">oficiálních stránkách</a>&nbsp;spolu s dalšími užitečnými informacemi.</p>

<p>Dnes končí druhé registrační období, tak neváhejte a pojďte porovnat síly s ostatními káčery za ještě stále rozumnou cenu, 3. období pak končí 26. února a poté už bude startovné za slušné peníze. Všechny registrované účastníky Spintop divize najdete <a href="http://eyyc15.com/spintop-players/" target="_blank">zde</a>&nbsp;a novinky ohledně organizace nejdříve zjistíte na <a href="https://www.facebook.com/events/1388469511433275" target="_blank">Facebookové události</a>. Počítáme, že bude i live stream, takže pokud nebudete přímo v Krakově, tak můžete sledovat přímý přenos v pátek 6. března 11:45, odkaz doplníme jakmile bude zveřejněný.</p>

<p><img alt="" src="https://scontent-b-vie.xx.fbcdn.net/hphotos-xfp1/v/t1.0-9/10382733_871086536255158_5606831354965364929_n.jpg?oh=fd0e1f5fbc044a0010ba524c4a6e5131&amp;oe=556876C4" style="width: 850px; height: 315px;" /></p>
