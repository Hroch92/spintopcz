---
categories: []
layout: post
title: EYYC 2015 se blíží
created: 1423999196
published: true
---
<p>Již šestý ročník mistrovství Evropy v yoyování (a samozřejmě také káčování) se uskuteční tento rok poprvé v Polsku, konkrétně v Krakově. Od 5. do 7. března bude Stara Zajezdnia ve středu jednoho z nejkrásnějších polských měst praskat pod náporem yoyerů a káčerů z celé Evropy.</p>

<p>Tentokrát bude Spintop divize pod novými pravidly, která jsme dali dohromady společně s Jorgem Alcozem. Jednoduše řečeno, každý hráč hodí 3 comba, z toho se budou počítat 2 nejlepší a hráč s nejvyšším počtem bodů vyhrává. Každé combo je omezeno na 90 sekund, počítají se kladné body a za každý pád káči na zem 3 záporné. Kompletní pravidla najdete na oficiálních stránkách spolu s dalšími užitečnými informacemi.</p>

<p>Dnes končí druhé registrační období, tak neváhejte a pojďte porovnat síly s ostatními káčery za ještě stále rozumnou cenu, 3. období pak končí 26. února a poté už bude startovné za slušné peníze. Novinky ohledně organizace nejdříve zjistíte na <a href="https://www.facebook.com/events/1388469511433275" target="_blank">Facebookové události</a>. Počítáme, že bude i live stream, takže pokud nebudete přímo v Krakově, tak můžete sledovat přímý přenos v pátek 6. března 11:45, odkaz doplníme jakmile bude zveřejněný.</p>

