---
categories: []
layout: page
title: Systémy soutěžení
created: 1636904724
---
<p>Káčeři spolu soutěží mnoha různými způsoby, zde se můžete dočíst o těch nejčastějších, se kterými se můžete setkat.</p>



<h2><strong>Freestyle</strong></h2>



<p>Asi nejpoužívanější způsob soutěžení je s freestyly. Každý káčer si připraví na předem určenou dobu (často 1, 2 nebo 3 minuty) svoji vlastní volnou sestavu ve které může volně měnit káči a dělat jakékoliv triky dle své libosti. K sestavě si káčer vybere i vlastní muziku, které může do rytmu přizpůsobit svoje triky. Jeho počínání na pódiu hodnotí odborná porota. Někdy (např. Worlds 2010) soutěžili hráči zvlášť s fixní a zvlášť s ložiskovou káčou, poté se výsledky z obou freestylů sečetly a ukázaly finální pořadí.</p>



<p><strong>Hodnocení </strong>-&nbsp;Rozhodčí počítají kladné a zaporné body (na tzv. clickerech). Kladné body se dávají za velkou obtížnost triků a jejich bezchybné a plynulé provedení. Naopak záporné body dostane soutěžící za provedené chyby, neúmyslné upadnutí či zastavení káči a zamotaný provázek. Rozhodčí dále hodnotí tzv. performance, čili celkový vzhled vystoupení. Vyšší hodnocení "perfa" dostanete při komunikaci s publikem, zapracování triků do hudby a při lepším obecném dojmu z vystoupení. Body se počítají jenom v době, kdy hraje hudba. Technické provedení a performance jsou poté v určitém poměru (často 70% a 30%) sečteny a určí vítěze.</p>



<p><strong>Pravidla </strong>-&nbsp;Všechna pravidla by měla být uvedena na webu samotné soutěže, ale ty nejdůležitější části jsou většinou stejné. Soutěžící může káčovat pouze s těmi káčami, které měl na pódiu před začátkem freestylu. Pokud mu kdokoliv podá jinou káču, automaticky porušuje pravidla a rozhodčí rozhodnou o trestu (diskvalifikace nebo nepočítání bodů s podanou káčou). Dalé jeho hudba nesmí obsahovat žádné sprosté, nenávistné, rasitické a jiné nějak urážející části textu v jakémkoliv jazyce. Při porušení je soutěžící automaticky diskvalifikován.</p>



<p>Ukázka freestylu, Tyler Young, World Spintop Contest 2013, 2. místo.</p>



<p><div class="youtube-player" data-id="CZbJXEh04j8"></div></p>



<h2><strong>Comba</strong></h2>



<p>Soutěžící dostane určitý počet pokusů (většinou bývají 3), kdy má 1 nához na provedení svého comba. Na pódiu jsou všichni soutěžící seřazení v řadě vedle sebe, kteří se střídají s předváděním jejich comb. Na jedno combo bývá většinou časový limit 1 minuta, jinak končí se zastavením káči. Podle původních pravidel by první hod měl být s fixní káčou, druhý s ložiskovou a třetí libovolně podle výběru soutěžícího, ale toto pravidlo se příliš nepoužívá (navíc vzniká problém ohledně káčí s jednosměrným ložiskem). Po celou dobu hodnotí comba odborná porota, tedy dává body + a -, body navíc za přesáhnutí hranice 30s/45s/60s délky comba. Body za jednotlivá comba poté sečte nebo vybere to nejlepší (podle pravidel soutěže) a určí vítěze. Soutěžící většinou v pozadí doprovází hudba vybraná zvukařem (DJem).</p>



<p>Ukázka prvního kola soutěžení tímto stylem na European Spintop Championship 2012.</p>



<p><iframe allowfullscreen="" frameborder="0" height="281" mozallowfullscreen="" src="//player.vimeo.com/video/35511733" webkitallowfullscreen="" width="500"></iframe></p>



<h2><strong>Povinné triky</strong></h2>



<p>Při soutěžení v kategorii s povinnými triky je dán seznam několika triků, které soutěžící postupně provádí před porotou (většinou 2 porotci). Hodnotí se dvěma způsoby. Buď hráč má hráč 2 pokusy na provedení, za provedení triku na první pokus dostane 5 bodů, na druhý pokus 3 body, pokud se mu nepodaří trik ani na druhý pokus, nedostane žádný bod. Poté se body sečtou a vyhrává hráč s největším počtem bodů za všechny triky dohromady. Při druhém postupu (jmenuje se Sport ladder) má hráč na každý trik 1 pokus a může si dovolit 1 chybu, při druhé chybě hráč končí. Zapíše se poslední trik, který hráč provedl správně, kdo se dostane nejdál, vyhrává. Při shodě (stejném počtu bodů nebo posledním triku, platí pro obě varianty) hráči soutěží v tzv. tie breaku. Jde o jeden předem určený trik, kteří musí remízující hráči předvést. Ten, který ho zvládne víckrát bez chyby, vyhrává. Plno dalších informací o Sports Division verzi z Worldsů a US Nationals najdete na <a href="http://www.ta0.com/tricks/sport-division/sports_division.html">stránkách</a> Jorgeho.</p>



<p><span style="line-height: 1.6em;">Seznam triků ze Sports Division:</span></p>



<table border="1" cellpadding="1" cellspacing="1" style="width: 700px;">

	<thead>

		<tr>

			<th scope="col">Pořadí triku</th>

			<th scope="col">Jméno triku</th>

			<th scope="col">Počet bodů</th>

		</tr>

	</thead>

	<tbody>

		<tr>

			<td>01.</td>

			<td>Spinner</td>

			<td>1 bod</td>

		</tr>

		<tr>

			<td>02.</td>

			<td>Big Scoop</td>

			<td>1 bod</td>

		</tr>

		<tr>

			<td>03.</td>

			<td>Bull's eye do Frisbee</td>

			<td>1 bod</td>

		</tr>

		<tr>

			<td>04.</td>

			<td>Skyrocket</td>

			<td>1 bod</td>

		</tr>

		<tr>

			<td>05.</td>

			<td>Boomerang</td>

			<td>1 bod</td>

		</tr>

		<tr>

			<td>06.</td>

			<td>Boomerang pod nohou</td>

			<td>1 bod</td>

		</tr>

		<tr>

			<td>07.</td>

			<td>Merry-Go-Round (MGR)</td>

			<td>1 bod</td>

		</tr>

		<tr>

			<td>08.</td>

			<td>Hackey Top</td>

			<td>1 bod</td>

		</tr>

		<tr>

			<td>09.</td>

			<td>Arm Walker (fixní hrot)</td>

			<td>1 bod</td>

		</tr>

		<tr>

			<td>10.</td>

			<td>Crazy 8 (3 opakování)</td>

			<td>1 bod</td>

		</tr>

		<tr>

			<td>11.</td>

			<td>Trapeze</td>

			<td>1 bod</td>

		</tr>

		<tr>

			<td>12.</td>

			<td>Bull's eye do 2 palcového terče</td>

			<td>2 body</td>

		</tr>

		<tr>

			<td>13.</td>

			<td>Boomerang za zády</td>

			<td>2 body</td>

		</tr>

		<tr>

			<td>14.</td>

			<td>Wire Walker (fixní hrot)</td>

			<td>2 body</td>

		</tr>

		<tr>

			<td>15.</td>

			<td>Rock the Baby (2 opakování)</td>

			<td>2 body</td>

		</tr>

		<tr>

			<td>16.</td>

			<td>Hop the Fence (3 opakování)</td>

			<td>2 body</td>

		</tr>

		<tr>

			<td>17.</td>

			<td>Gyroscopic Flop</td>

			<td>2 body</td>

		</tr>

		<tr>

			<td>18.</td>

			<td>Mach 5</td>

			<td>2 body</td>

		</tr>

		<tr>

			<td>19.</td>

			<td>Around the World</td>

			<td>2 body</td>

		</tr>

		<tr>

			<td>20.</td>

			<td>Dive Bomber</td>

			<td>2 body</td>

		</tr>

		<tr>

			<td>21.</td>

			<td>Corkscrew</td>

			<td>2 body</td>

		</tr>

		<tr>

			<td>22.</td>

			<td>Short Circuit (fixní hrot)</td>

			<td>3 body</td>

		</tr>

		<tr>

			<td>23.</td>

			<td>Cable Car (fixní hrot)</td>

			<td>3 body</td>

		</tr>

		<tr>

			<td>24.</td>

			<td>Roller Coaster na ruku (fixní hrot, 10 opakování)</td>

			<td>3 body</td>

		</tr>

		<tr>

			<td>25.</td>

			<td>Time Warp</td>

			<td>3 body</td>

		</tr>

		<tr>

			<td>26.</td>

			<td>Bermuda Triangle</td>

			<td>3 body</td>

		</tr>

		<tr>

			<td>27.</td>

			<td>Whip Catch</td>

			<td>3 body</td>

		</tr>

		<tr>

			<td>28.</td>

			<td>Lasso Catch</td>

			<td>3 body</td>

		</tr>

		<tr>

			<td>29.</td>

			<td>Roller Coaster na provázek (fixní hrot, 10 opakování)</td>

			<td>4 body</td>

		</tr>

		<tr>

			<td>30.</td>

			<td>Drumbeat (fixní hrot, 10 opakování)</td>

			<td>4 body</td>

		</tr>

		<tr>

			<td>31.</td>

			<td>Upside-down Merry-Go-Round</td>

			<td>4 body</td>

		</tr>

		<tr>

			<td>32.</td>

			<td>Barrel Rolls (5 opakování)</td>

			<td>4 body</td>

		</tr>

		<tr>

			<td>33.</td>

			<td>Trapeze za zády + Lasso</td>

			<td>4 body</td>

		</tr>

		<tr>

			<td>34.</td>

			<td>One Hand Trapeze</td>

			<td>4 body</td>

		</tr>

		<tr>

			<td>35.</td>

			<td>One Hand Lasso</td>

			<td>4 body</td>

		</tr>

		<tr>

			<td>36.</td>

			<td>Joker Choker (fixní hrot, 10 opakování)</td>

			<td>5 bodů</td>

		</tr>

		<tr>

			<td>37.</td>

			<td>One Hand Lasso za zády</td>

			<td>5 bodů</td>

		</tr>

		<tr>

			<td>38.</td>

			<td>Magnetic Wire Orbits/Satellites (fixní hrot, 10 opakování)</td>

			<td>5 bodů</td>

		</tr>

		<tr>

			<td>39.</td>

			<td>Pirouette</td>

			<td>5 bodů</td>

		</tr>

		<tr>

			<td>40.</td>

			<td>Bull's-eye do víčka od lahve</td>

			<td>6 bodů</td>

		</tr>

	</tbody>

</table>



<h2><strong>Doplňkové soutěže</strong></h2>



<p>Na mnohých akcích se konají soutěže spíše pro pobavení káčerů, kde se ocení pouze vítěz.</p>



<p><strong>Corkscrew Challenge&nbsp;</strong>-&nbsp;V této soutěži jde o to, který soutěžící dá největší počet omotání provázku kolem ruky při triku Corkscrew. Musí použít pouze jeden provázek na roztočení káči i na Corkscrew. Začíná se na určitém základním počtu a postupně se vždy zvýší o 1 omotání, hráč má na provedení 3 pokusy. Vyhrává ten, který zvládne nejvíce otoček kolem ruky. Každý úspěšný pokus musí končit 5 vteřinovým točením káči na ruce. Stejná varianta se dá použít i u triku Staircase to heaven.</p>



<p>Video z Corkscrew Challenge na Worldsech 2009, společně i s oficiálním světovým rekordem Jorgeho Alcoze (11 omotání kolem ruky) v čase 5:44.</p>



<p><div class="youtube-player" data-id="4WgBUZhXpAQ"></div></p>



<p><strong>Battle</strong> -&nbsp;Při battle soutěžích s káčou hodí všichni svoji káču do "battle arény", vyhrává ten, kterému se bude točit nejdéle. Počítá se s tím, že káči budou do sebe navzájem narážet.</p>



<p>Na následujícím videu se můžete podívat na Spintop Battle z US Nationals 2008.</p>



<p><div class="youtube-player" data-id="_EQrBQ4VNRM"></div></p>

