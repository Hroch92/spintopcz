---
categories: []
layout: page
title: Jak začít
created: 1385650866
---
<p>Máte doma novou káču a nevíte co s ní? Nebo už delší dobu trénujete správný nához a pořád to nějak nefunguje? V tom případě si přečtěte náš návod, jak začít s káčováním, abyste předešli všem začátečnickým chybám a naučili se káčovat snadno a rychle.</p>
<p>1) Základ dobrého hodu je správné <strong>namotání</strong> káči. Provázek je potřeba při namotávání držet pořád napnutý, nesmí se nikde shrnovat. Začneme smyčkou kolem vrchní části káči (cap), provázek zachytneme za uzel na konci a poté motáme "dopředu" kolem hrotu nahoru. Dejte si pozor na správný směr namotávání - pravák drží káču v levé ruce, hrot směřuje doprava a motá rukou směrem vpřed! Destičku na konci provázku dejte mezi ukazovák a prostředník (někomu vyhovuje i mezi prostředník a prsteník). Lépe je vše vidět v první polovině videa:</p>
<p><div class="youtube-player" data-id="3phzxAdsMCg"></div></p>
<p>2) Už umíte káču namotat, další na řadě je roztočit káču provázkem tak, aby se točila na zemi, tzv. <strong>Spinner</strong>. V ruce držíme káču hrotem nahoru a vodorovným pohybem roky ji hodíme k zemi pod úhlem asi 30°. Důležité je necukat po hodu rukou zpět. Spinner můžete vidět v první části tohoto videa:</p>
<p><div class="youtube-player" data-id="2rd_-yVMxmg"></div></p>
<p>3) Když umíte káču hodit na zem, můžete ji zkoušet vyhodit ze země na ruku. V případě, že chcete káču házet rovnou na ruku, tento bod přeskočte. Na vyhození káči ze země existují 2 jednoduché triky - vyhození káči rukou (Scoop) a vyhození káči provázkem (Sky Rocket). Scoop najdete na videu z bodu 2. Mně osobně přijde jednodušší <strong>Sky Rocket</strong>, který je zde:</p>
<p><div class="youtube-player" data-id="kVZuBN7_2-8"></div></p>
<p>4) Asi nejnáročnější část základů je hození káči přímo na ruku - <strong>Boomerang</strong>. Hod je stejný jako u Spinneru, ale těsně před vymotáním celého provázku cuknete rukou zpět, čímž káča vyletí směrem k vám. Ze začátku káča často poletí úplně nakřivo a bude se špatně chytat. Pokud letí hrotem od vás, nakloňte ji v příštím hodu hrotem více dopředu, pokud letí hrotem k vám, nakloňte ji při hodu naopak hrotem více k sobě. Nezapomeňte dopad rukou ztlumit, aby káča nevyskočila z dlaně ven.</p>
<p><div class="youtube-player" data-id="e-wofYRyHrE"></div></p>
<p>5) Posledním krokem je <strong>srovnat káču</strong> na dlani. Rukou opisujete krouživý pohyb po spirále směrem do jejího středu. Nejčastější začátečnickou chybou je tlačit nakloněnou káču rukou směrem k jejímu vrcholu. Naopak je důležité káču "tahat" za hrot a zároveň opisovat rukou spirálu. Srovnávání je pěkně vysvětlené ve videu z bodu 4. Další video najdete i <a href="https://www.youtube.com/watch?v=AjyaFDEYYbg">zde</a>, případně <a href="https://www.youtube.com/watch?v=k_6bhV8_AgM">zde</a>.</p>
<p>Při pravidelném tréninku se Boomerang a srovnání káči dá naučit do měsíce (tak dlouho to trvalo mně), některým to jde už po pár dnech.</p>
<p><strong>Základní triky</strong> - většina triků lze provádět s ložiskovou i fixní káčou (viz <a href="http://spintop.cz/content/triky">rozdělení káč</a>), některé triky jsou ovšem proveditelné pouze s určitým typem hrotu a nebo jsou s jedním typem výrazně jednodušší, než s druhým. Proto je seznam základních triků rozdělen na dvě kategorie.</p>
<table border="0" cellpadding="0" cellspacing="1" style="width: 500px;"><tbody><tr><td><strong>Ložiskový hrot</strong></td>
<td><strong>Fixní hrot</strong></td>
</tr><tr><td><a href="https://www.youtube.com/watch?v=gRmMYK8A95w">Hackey Top</a></td>
<td><a href="https://www.youtube.com/watch?v=gRmMYK8A95w">Hackey Top</a></td>
</tr><tr><td><a href="https://www.youtube.com/watch?v=AFKnk8pLX78">Arm Walker</a></td>
<td><a href="https://www.youtube.com/watch?v=AFKnk8pLX78">Arm Walker</a></td>
</tr><tr><td><a href="https://www.youtube.com/watch?v=ldEVg87Lags">Merry Go Round</a></td>
<td><a href="https://www.youtube.com/watch?v=ldEVg87Lags">Merry Go Round</a></td>
</tr><tr><td><a href="https://www.youtube.com/watch?v=0GrjPsu-cpM">Handcurl</a></td>
<td><a href="https://www.youtube.com/watch?v=0GrjPsu-cpM">Handcurl</a></td>
</tr><tr><td><a href="https://www.youtube.com/watch?v=tYa607LjlJs">Trapeze</a></td>
<td><a href="https://www.youtube.com/watch?v=tYa607LjlJs">Trapeze</a></td>
</tr><tr><td><a href="https://www.youtube.com/watch?v=jdsvY5Dgy44">Gyroscopic Flop</a></td>
<td><a href="https://www.youtube.com/watch?v=WttBsBoF_ag">Wirewalker</a></td>
</tr><tr><td><a href="https://www.youtube.com/watch?v=hbIAGpJXFgo">Mach 5</a></td>
<td><a href="https://www.youtube.com/watch?v=ehjjrIJGufU">Wirewalker 2</a></td>
</tr></tbody></table><p>Další triky najdete v sekci <a href="http://spintop.cz/content/tutori%C3%A1ly">tutoriály</a>.</p>
