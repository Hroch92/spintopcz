---
categories: []
layout: post
title: Krátký report z EYYC 2015
created: 1426178752
---
<p>Jak asi většina z vás ví, 5. - 7. března se v polském Krakově konalo Mistrovství Evropy v yoyování a káčování. Já s bráchem a Honzou Kloubcem jsme dorazili až na druhý den soutěže, který začínal právě spintop divizí. Už předem jsme tušili, že kromě nás bohužel nikdo jiný soutěžit nebude a obavy se potvrdily. Mimo pódium jsme mohli zaházet aspoň s Otvírákem, propagujícím káču v Brně, a chvilku i s Quentinem Godetem, novým mistrem Evropy v 4A. Kromě jeho super <a href="https://www.youtube.com/watch?v=5kSD8oTixsg">freestylu</a> doporučuju i jeho video s <a href="https://www.youtube.com/watch?v=dWljzopeRF4">kendamou a káčou</a>.</p>

<p>O pravidlech na EYYC jste si mohli přečíst už v předchozím <a href="http://spintop.cz/news/eyyc-2015-se-bl%C3%AD%C5%BE%C3%AD">článku</a>, takže jen pro připomenutí, soutěžilo se na 3 comba a dvě nejlepší se počítaly do výsledků. Mně se první dvě se slušnou dávkou štěstí povedly a stačilo to na vítězství. Honza i přes svou vášeň k MMA potrénoval a skončil druhý. Dan dělal těžší triky, ale víc chyboval a měl i smůlu na uzly na stringu, takže z toho bylo místo třetí.</p>

<p>Fotky najdete v oficiální <a href="https://www.facebook.com/PhotoRaph/media_set?set=a.10153131031634841.1073741869.662454840&amp;type=1">fotogalerii</a> z EYYC na FB. A na našem Youtube kanále je už i video ze soutěže (bohužel jsem špatně nastavil kameru a tak jsme prvních pár sekund museli nahradit záznamem ze streamu):</p>

<p><div class="youtube-player" data-id="6RXKujuZjGU"></div></p>
