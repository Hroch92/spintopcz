---
categories: []
layout: post
title: První generace Duncan káč - 2. díl
created: 1400700240
published: true
---
<p>Jorge Alcoz (ta0) založil na itopspin.com fóru <a href="http://www.ta0.com/forum/index.php?topic=1332.0" target="_blank">topic</a> ohledně historie Duncan káč, konkrétně první generace. Tento článek je překladem Jorgeho zápisků v topicu. Napsal hodně poznatků, takže tyto články budou pojaty jako série, první díl naleznete na <a href="//spintop.cz/prvn-generace-duncan-k-1-dl/">této</a> adrese, zde je díl druhý:</p>

<p>"Potom jsem se podíval do Luckyho příručky na sbírání yoyí. Naneštěstí jsem nenašel žádné Yankee Boy yoyo nebo podobný obal. Ale je tam zmíněno, že adresa na obale může pomoci při určování data výroby yoyí. Pokud by tam bylo napsáno Luck, WI, bylo by yoyo vyrobené před rokem 1965 například. Taky je tam napsáno, že Duncan vyráběl yoya v Chicagu než v roce 1946 otevřel vlastní továrnu v Luck. No, podíval jsem se na obal a zezadu je napsáno: "835 N. Wood ST., Chicago 22, ILL."<br />
Konečně jsem napsal Luckymu samotnému. Přesně o této káči nevěděl, ale napsal:"<br />
"Hádal bych pozdní třicátá, raná čtyřicátá léta. Adresa Duncanu se změnila na Luck, WI v roce 1946. Vyrobili jenom pár yoyí a káč během válečných let (1941-45) kvůli nedostatku materiálu a pracovní síly. Pěkný nález."<br />
"Takže se zdá, že Yankee Boy je pravděpodobně předválečný, ale Duncan na chvíli přestal vyrábět káči do roku 1962.<br />
Jsem nadšený z výsledku, takže jsem rozšířil můj zájem na ostatní Duncan káči první generace."</p>

<p>Watts: "Skvělý nález. Rok 62 souvisí také se začátkem demonstrátorů (exhibice na ulicích, pozn. překladu) a přínosem Jima Schreibera."</p>

<p>"Další Duncan káče první generace byly podle Steva Spike Point, Double Header a Yo-Yo Man. Vždy jsem předpokládal, že Spike Pointy byly první káče, protože jsou nejjednodušší: nemají žádné nápisy. Myslím, že je stále dokážu poznat podle velikosti, tvaru a hlavně barvy (Alan má jednu tuto káču). Jedinou Spike Point káču, kterou jsem viděl v obalu je tato:</p>

<p><img alt="" src="http://www.ta0.com/museum/images/Duncan/Spike-Point_nologo_29ct.jpg" /></p>

<p>Ale všimněte si ceny: 29 centů! To je víc než Yankee Boy, ikdyž by to měla být levnější káča. Byl Spike Point pozdější model? Je jasné, že alespoň v tomto případě byl, ačkoli stejný model mohl být prodávaný několik let. Začal jsem být zvědavý co je napsané na obale. Pak jsem si vzpomněl na další Duncan káču, která měla podobný obal, Double Header v Mezinárodním Yoyo Museu v Chicu.</p>

<p><img alt="" src="http://www.ta0.com/museum/images/Duncan/double-header_bag.JPG" /><br />
(Cena je 49 centů, ale dává to smysl, že bude dražší než Spike Point.) Napsal jsem Richymu Nye, který otázku předal Bobu Malowneymu. Toto byla jeho odpověď: "Otevřel jsem obal a bylo tam napsáno: Donald F. Duncan Inc., Chicago, Illinois." Takže tyto káči budou také nejspíš předválečné, ale (aspoň tyto modely) novější než Yankee."<br />
<span style="line-height: 1.6em;">Poslední z káč první generace je Yo-Yo Man. Káča která má na vrchní části obrázek Duncan Yo-Yo Mana:</span></p>

<p><img alt="" src="http://www.ta0.com/museum/images/Duncan/Duncan-yo-yo-man.jpg" /><br />
Až na logo se moje zdá identická s Alanovým Spike Pointem. Ale podle Steva jsou ještě nějaké s plastovým hrotem, první Duncan káči, které mají hrot z plastu. Takže toto je vodítko, že Yo-Yo Man by mohla být káča, která sloužila jako přechod mezi první a druhou generací. Další vodítko je yo-yo man sám o sobě. Podle Luckyho knihy byla tato postava představena Duncanem v roce 1947 a verze se čtveratým nosem byla používána v 50. letech. Takže tyto káče jsou definitivně poválečné.<br />
V závěru je tedy Yankee Boy nejstarší káčou z dříve ukázaných a Yo-Yo Man je nejnovější. A nízká cena Yankeeho v porovnání se Spike Pointem naznačuje, že by mohl být i z raných 30. let. Duncan začal vyrábět yoya v roce 1929. Zajímavé je, že soutěžní Duncan yoya v třicátých letech měla "zlatý obal" a Yankee Boy má také zlatý štítek."</p>

<p>Další informace o Duncan káčách najdete v příštím díle, očekávat ho můžete zase ve středu, 28. května. - Edit: Bohužel kvůli povinnostem se školou nestihnu připravit další díl, takže ho můžete čekat o týden později ve středu. :)</p>
