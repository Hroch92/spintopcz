---
categories: []
layout: post
title: První mistrovství US - 1963
created: 1483459469
---
<p>Pojďme se podívat trochu do historie moderního káčování. Hlavní propagátor káč v US byla firma Duncan (aktuálně káči nevyrábí). Pořádala regionální soutěže, platila profesionální demonstrátory, kteří jezdili po státech a propagovali káču a v roce 1963 uspořádala první mistrovství Spojených států.</p>

<p><img alt="" src="http://www.ta0.com/museum/images/Duncan/DuncanContestAd.jpg" /></p>

<p>Soutěž byla otevřená pro soutěžící mladší 15 let. Na mistrovství byli pozváni výherci regionálních kol. Formát byl trick ladder, tzn. seznam povinných triků (10 základních triků). Třem soutěžícím se povedlo všech 10 triků bez chyby (už po první chybě se vypadávalo). Tito tři začali házet spinner na přesnost a všechny porazil Rusty Steubing.</p>

<p><img alt="Rusty Steubing" src="http://www.ta0.com/museum/images/Duncan/Rusty_Nat-Champ-1963.jpg" /></p>

<p>Cena pro vítěze bylo neuvěřitelných 5000 dolarů, což při započtení inflace a přepočtu na české koruny je přibližně milion korun. Peníze dostal Rusty jako šek a měly být použity jako studijní stipendium.</p>

<p>Rusty vyhrál po měsíci tréninku regionální soutěž a ještě tentýž rok právě US Nationals, takže po necelém roce trénování (v 11 letech). Jorge Alcoz Rustyho loni navštívil a zjistil, že má pořád zájem o káčování a rád by se naučil nové triky s ložiskovou káčou.</p>

<p><img alt="Rusty figaro top" src="http://ta0.com/photos/images/figaro_gallery/Rusty-n-Figaro.jpg" /></p>

<p>Ve stejném roce se Rusty objevil i v národní televizi v show I've Got A Secret! (začátek od 14:50, triky háže od 20:30). Trefit target na 15 cm tácek v televizi, to už chce trénink:<br />
&nbsp;</p>
<div class="youtube-player" data-id="VVCfepf-L3c"></div><br />
Pokud vás téma zaujalo, více informací najdete na <a href="http://www.ta0.com/forum/index.php/topic,3983.html">ta0 fóru</a> nebo v <a href="https://enriquelopetegui.com/2015/09/14/98-meet-san-antonios-top-men/">tomto</a> rozhovoru.
