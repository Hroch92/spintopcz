---
categories: []
layout: post
title: Ta0's Trick Patch Award
created: 1414948219
---
<p>Jorge Alcoz (ta0) je velký příznivce tzv. patchů neboli krátkých seznamů triků, po jejichž splnění získáte nášivku nebo alespoň ocenění (více <a href="http://spintop.cz/content/patche" target="_blank">zde</a>). Už delší dobu naznačuje, že chystá vlastní patch, který naplní svými vlastními triky, kterých má zajisté dostatek. A před pár dny konečně na <a href="http://www.ta0.com/forum/index.php/topic,3583.0.html" target="_blank">itopspin.com fóru</a>&nbsp;uveřejnil jeho dílo. A co více říct než, že zašel za hranice toho, co jsme zatím mohli vidět. Protože klasický počet 8 triků mu nestačil, tak zvolil možnost rovnou 16 triků a to zajímavým způsobem. Seznam obsahuje 8 triků a ke každému triku ještě jedna alternativa navíc, takže celkem 16.</p>



<p><img alt="" src="/images/ta0s-trick-patch-award/Ta0%20Patch.gif" style="width: 300px; height: 300px;" /></p>



<p>A teď přichází ta zajímavá část. Protože Jorge vnímá patche jako skvělou motivaci pro další káčery, což určitě jsou, tak vytvořil hned 4 možné nášivky, které můžete získat postupně. Nejjednodušší je získat bílou verzi, kde stačí splnit "pouze" jakýchkoliv 8 triků z celého patche. Další obtížnost je zelený patch, ten získáte pokud zvládnete trik u každého čísla (takže buď trik nebo jeho alternativu, a nebo b), celkem tedy znovu 8 triků. Pokud zvládnete všechny hlavní triky (a) nebo všechny alternativy (b), tak máte právo na hnědou variantu. A nakonec černý a ten hlavní patch je za zvládnutí všech triků z celého patche, tedy 16 triků bez výjimek.</p>



<p><img alt="" src="/images/ta0s-trick-patch-award/Ta0%20Patch%20white.gif" style="width: 150px; height: 150px;" />&nbsp;<img alt="" src="/images/ta0s-trick-patch-award/Ta0%20Patch%20green.gif" style="width: 150px; height: 150px;" />&nbsp;<img alt="" src="/images/ta0s-trick-patch-award/Ta0%20Patch%20brown.gif" style="width: 150px; height: 150px;" />&nbsp;<img alt="" src="/images/ta0s-trick-patch-award/Ta0%20Patch%20black.gif" style="width: 150px; height: 150px;" /></p>



<p>A tady je už zmíněný seznam triků, který rozhodně není už od pohledu nic jednoduchého. Patch je plný obtížných triků všech možných variant a stylů káčování.</p>



<ol>

	<li>a - <strong>Staircase to Heaven</strong> -&nbsp;Alespoň 3 omotání kolem ruky. Důležité: Trik musí skončit točením káči na ruce nad úrovní hlavy. Vyhození káči do vzduchu na konci triku není povoleno.<br />

	b - <strong>Reversible Corkscrew</strong> -&nbsp;<span style="line-height: 20.7999992370605px;">Alespoň 3 omotání kolem ruky.</span> Káča musí jít kolem ruky, trik nemůžete zakončit v Merry Go Round pod rukou.</li>

	<li>a - <strong>World Hitchhiker</strong> - Alespoň 3 otočky okolo napnutého prstu. Ne více než 1 a půl otočení káči na provázku při začínání triku.<br />

	b -&nbsp;<strong>Boleadoras</strong> - Alespoň 1 otočka na každé straně a nad hlavou.&nbsp;<span style="line-height: 20.7999992370605px;">Ne více než 1 a půl otočení káči na provázku při začínání triku.</span></li>

	<li>a - <strong>Upside Down Corkscrew</strong> -&nbsp;<span style="line-height: 20.7999992370605px;">Alespoň 3 omotání kolem ruky.</span><br />

	b -&nbsp;<strong>Vortex</strong> (Horizontal Corkscrew) - Alespoň 3 otočky káči kolem ruky (takže 2 omotání provázku kolem ruky).</li>

	<li>a - <strong>Wizard Gyro</strong> - Alespoň 4 obrácení káči do protisměru, pokaždé musíte před opačným otočením káču zastavit na 1 vteřinu s vrchní částí směřující na kameru.<br />

	b -&nbsp;<strong>Flip Flop</strong> - Alespoň 2 otočení v obou směrech, střídavě dopředu a dozadu. Káča pod kontrolou po každém otočení.</li>

	<li>a - <strong>Spinning Spider</strong> -&nbsp;Alespoň 15 opakování. Můžete začít s normálním roztočení káči. Fixní hrot.<br />

	b -&nbsp;<strong>Drum Rolls</strong> -&nbsp;<span style="line-height: 20.7999992370605px;">Alespoň 15 opakování.</span> <span style="line-height: 20.7999992370605px;">Můžete začít s normálním roztočení káči.&nbsp;Fixní hrot. Verze s použitím obou paží je volitelná.</span></li>

	<li>a - <strong>Upside Down Boomerang-Lasso to UD Crazy 8's</strong> - Alespoň 2 kompletní UD Crazy 8's.<br />

	b - <strong>Pencil Sharpener</strong> - Pokud trik splníte se spodní částí mexické káči nebude vyžadováno otočení, jen aby se káča točila 2 vteřiny na tužce.</li>

	<li>a - <strong>Jump Rope plus Circular Saw</strong> -&nbsp;<span style="line-height: 20.7999992370605px;">Ne více než 1 a půl otočení káči na provázku při začínání triku.</span><br />

	b -&nbsp;<strong>Lasso Pirouette</strong> -&nbsp;Z Boomerangu.</li>

	<li>a - <strong>Loop Regens Over Hands</strong> -&nbsp;<span style="line-height: 20.7999992370605px;">Alespoň 15 opakování. Fixní hrot</span>.<br />

	b -&nbsp;<strong>Crossover</strong> - Můžete použít Spintowinův fixní hrot s ložiskem ve špičce.</li>

</ol>



<p>Jak je zvykem, tak všechny triky musíte zakončit točením káči na ruce. Při plnění doporučujeme přečíst popisky všech triků, na videu může být vyšší počet opakování a podobně. No a samozřejmě přidávám i video, bez kterého se patch neobejde. Tak hodně štěstí všem, kteří mají o toto ocenění zájem, my už pilně trénujeme. Pokud máte nějaké dotazy, neváhejte se zeptat na FB.</p>



<p><div class="youtube-player" data-id="5qnqeUXmxeo"></div></p>

