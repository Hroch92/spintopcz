---
categories: []
layout: page
title: Triky
created: 1636904724
published: true
---
<p>S káčou lze provádět nespočetné množství triků. Většina triků se provádí pomocí provázku, kdy se různě omotává provázek kolem hrotu a těla (nejčastěji rukou). Dále se při několika tricích káča různě odráží od těla , popřípadě po něm může jezdit. Jednoduše řečeno, čistě kategorie triků ke kterým není potřeba provázek. Triky u kterých se používá provázek lze dělit na více kategorií, při některých je potřeba ložiskový (protáčecí) hrot, u dalších se dá fixní káča regenerovat (roztáčet), další jsou například upside-down triky, při kterých je káča otočená hrotem vzhůru. Kategorie sama pro sebe je provádění triků s dvěma káčami zároveň nebo káča s dvěma hroty, jeden normálně umístěný a druhý naproti němu, v horní části káči.&nbsp;</p>

<p>&nbsp;</p>

<h2><strong>Triky s ložiskovým hrotem&nbsp;</strong>&nbsp;&nbsp;</h2>

<p>Většina triků s káčou je proveditelná s fixním hrotem, přesto je pár triků, kde se hrot nutně protáčet musí. Jedním z těch hlavních je Gyroscopic Flop, kdy se káča otočí kolem smyčky na hrotu. Dále je nejspíš neproveditelná žádná variace upside down corkscrew bez ložiskového hrotu. Gustavo Castro (mexický káčer) vymyslel variantu smyčky kolem hrotu, která umožní na krátkou dobu provést trik Mach 5 i s fixním hrotem. Ale i přesto je plno triků výhodnější provádět s ložiskovým hrotem, v podstatě jsou to všechny triky, při kterých nelze regenerovat (roztáčet) káču. Ložiskový hrot je vhodnější pro začátečníky, protože mají provádění triků jednoduší.&nbsp;</p>

<p>&nbsp;</p>

<h2><strong>Regenerační triky</strong></h2>

<p>Těmito triky je možné roztáčet káču s fixním (popřípadě jednosměrným) hrotem. Těchto triků je velké množství a jejich variací taktéž. Roztáčení káči je už těžší záležitost, ale je to velký krok v učení se nových triků. Několik základních regeračních triků najdete v <a href="http://www.ta0.com/tricks/tricks.html">tomto</a> seznamu pod nápisem Regenerations. Nesmíme zapomenout ani na několik základních postupů jak roztočit zastavenou káču jen pomocí prstů, tzv. snapstarty. Existuje několik variant, ale nejpoužívanější je roztočení lusknutím (snapstart), dále lze také káča roztočit pomocí nohy nebo upside-down snapstartem. Většinu snapstartů najdete v tomto&nbsp;skvělém videu natočeném Jorgem Alcozem.</p>

<p><div class="youtube-player" data-id="qbB-QM3o7ls"></div></p>

<h2><b>Triky s použitím těla&nbsp;</b></h2>

<p>Při těchto tricích káču odrážíme od různých částí těla (koleno, nárt, z boku boty z obou stran, loket,...) nebo můžeme pouze káču hodit nebo položit na určitou část těla (čelo, zátylek, z boku hlavy, jazyk,... nebo jedno z dříve uvedených na odrážení). Také se k těmto trikům dá přiřadit Arm Walker, kdy káča jede po ruce, dále ještě Finger Curl, při kterém provedete rotaci rukou s káčou na prstu. Nakonec bych zmínil Thumb grind při házení Trapeze (nutné mít káču s otvorem nahoře) a Finger Nest, který nahodíte také z Trapeze. V následujícím freestylu mistra světa 2013 je v náhozu od 0:45 vidět mnoho odrážecích triků.</p>

<p><div class="youtube-player" data-id="YafwHx2vsB8"></div></p>

<h2><strong>Upside-down triky</strong></h2>

<p>Při upside-down (neboli vzhůru nohama) tricích káča směřuje hrotem vzhůru. Mnoho normálních triků lze provádět i upside-down, ale jejich provedení je většinou mnohem obtížnější. Často je nutné použití ložiskové káči, ikdyž u stejného triku s normálním otočení káči potřeba není.</p>

<p><div class="youtube-player" data-id="Z5bThlXrhx8"></div></p>

<h2><strong>Triky s 2 káčami</strong></h2>

<p>Při dělání triků s dvěma káčami se používá jeden provázek. Triků není mnoho a jsou už velmi obtížné, vhodné pro pokročilé káčery. Dvě káči můžete buď hodit zvlášť (existuje více způsobů) a nebo můžete hodit speciální variantu dvou káčí v jedné, které se v letu oddělí a dále fungují jako 2 normální káči, této variantě se říká Twin Spin.</p>

<p>&nbsp;</p>

<h2><strong>Triky s 2 hroty</strong></h2>

<p>Pro&nbsp;dělání těchto triků potřebujete tzv. double tip káču. Můžete buď mít káču od firmy Yoyojam, která se už ale nevyrábí, nebo můžete mít káču Strummol8 s přídavným hrotem. Tyto triky už jsou také poměrně obtížné a není jich mnoho. Používají se většinou dva ložiskové hroty.&nbsp;</p>

<p><iframe allowfullscreen="" frameborder="0" height="281" mozallowfullscreen="" src="//player.vimeo.com/video/27856514" webkitallowfullscreen="" width="500"></iframe></p>
